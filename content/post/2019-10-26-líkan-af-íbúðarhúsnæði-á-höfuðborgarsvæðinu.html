---
title: Líkan af íbúðarhúsnæði á höfuðborgarsvæðinu
author: Viðar
date: '2019-10-26'
draft: true
slug: líkan-af-íbúðarhúsnæði-á-höfuðborgarsvæðinu
categories:
  - forecast
  - irf
tags:
  - var
  - vec
  - arima
description: ''
topics: []
---



<p>Fyrir stuttu síðan tók ég saman gögn um hámarkshlutfall sem íslenskar fjármálastofnanir lána til fasteignakaupa. Ég hafði áhuga á því að skoða þetta hlutfall í samhengi við hækkun fasteignaverðs á höfuðborgarsvæðinu. Að neðan mun ég skoða gögnin með myndrænum hætti auk þess sem ég met VAR (og VEC líkan ef það hentar) til að varpa ljósi á áhrif hámarks lánshlutfalls á þróun fasteignaverðs.</p>
<div id="gögn" class="section level2">
<h2>Gögn</h2>
<p>Gögnin sem ég nota eru fengin úr nokkrum áttum. Allt eru þetta mánaðarleg gögn. Fyrir verð á íbúðarhúsnæði nota ég vísitölu íbúðaverðs á höfuðborgarsvæðinu sem Þjóðskrá gefur út. Þá er ég með upplýsingar um skuldir heimilana sem ég fékk hjá Seðlabanka Íslands. Þetta eru allar skuldir heimila en ekki aðeins húsnæðisskuldir. Ég geng út frá því í greiningunni að neðan að þessi tímaröð og sú sem ætti aðeins við um lán til fasteignakaupa séu nátengdar (svo þarf ekki að vera). Þá er ég með upplýsingar um hámarks lánshlutfall sem bankarnir þrír ásamt Íbúðalánasjóði lána til fasteignakaupa, sjá <a href="https://drive.google.com/open?id=1rqTnfF3TyLHb_mClsCPYEfMnhj6oGmCc">hér</a>. Þessum gögnum safnaði ég af <a href="www.vefsafn.is">Vefsafn.is</a>. Ekki voru til samfelldar upplýsingar af vefsvæðum gömlu bankanna og því gat verið að ég hafði upplýsingar um hámarksútlán í október en síðan ekkert fyrr en í febrúar árið eftir. Ef breytingar áttu sér stað á tímabilinu þurfti ég að geta mér til um hvenær þær breytingar hafi átt sér stað. Athugasemdir um söfnun þessara gagna er að vinna í Excel skjalinu sem ég hlekkjaði á hér að ofan. Þá er ég með lægstu vexti sem eru í boði til fasteignakaupa, útborguð heildarlaun og vísitölu húsaleigu fyrir landið allt. Þetta eru ekki fullkomin gögn, t.d. væri best að hafa vísitölu leiguhúsnæðis aðeins fyrir höfuðborgarsvæðið og alveg aftur til t.d. 1990.</p>
</div>
<div id="grafísk-greining" class="section level2">
<h2>Grafísk greining</h2>
<p>Fyrsta myndin sýnir þróun þeirra sex breyta sem ég mun styðjast við. Gífurleg hækkun fasteignaverðs átti sér stað frá lok árs 2004 þegar bæði hámars hlutfall hækkaði úr 65% í 100% á 2-3 mánuðum og vextir fasteignalána voru lækkaðir.</p>
<p><img src="/post/2019-10-26-líkan-af-íbúðarhúsnæði-á-höfuðborgarsvæðinu_files/figure-html/unnamed-chunk-1-1.png" width="768" /></p>
<p>Næst sýni ég dreifingu eftir hámarks lánshlutfalli. Hér mætti einnig skoða meðallánshlutfall sem lánastofnanir buðu. Ég ákvað þó að fara þá leið í þessari greiningu að nota hæsta hlutfallið sem var í boði á hverjum tíma.<br />
Ég er almennt ekki hlynntur því að birta gröf sem sýnir samband tveggja breyta þegar vitað er að aðrar breytur kunna að hafa áhrif. Ástæðan er sú að það er auðvelt að sýna jákvætt samband milli tveggja breyta en sambandið hverfur eða jafnvel breytir um formerki við það eitt að taka tillit til þriðju breytunnar. Hér geri ég þó undantekningu með því að sýna samband milli tólf mánaða hækkun fasteignaverðs og hámarks hlutfalls með ofangreindum fyrirvörum.</p>
<p>Neðangreint graf kallst box-plot. Box plot samanstendur af <em>hinges</em> og <em>whiskers</em>. Hinges eru efri og neðri mörk kassans. Efri mörkin eru efri fjórðungsmörk og neðri mörkin eru neðri fjórðungsmörk. Neðri fjórðungsmörk eru skilgreind á þann hátt að 25% gildanna (tólf mánað breyting í þessu dæmi) eru undir neðri fjórðungsmörkum. Á sama hátt eru 25% gildanna yfir efri fjórðungsmörkum.<br />
Whiskers eru lóðréttu strikin sem koma upp úr og niður úr boxinu. Efra stirkið nær frá efir mörkum boxins upp í hæsta gildið þó aldrei hærra en 1.5 x IQR, sama á við um neðra strikið. Gildi sem fara út fyrir <em>whiskers</em> kallst útlagar.<br />
(IQR: inter quartile range eða bil milli efri og neðri marka boxins).</p>
<p><img src="/post/2019-10-26-líkan-af-íbúðarhúsnæði-á-höfuðborgarsvæðinu_files/figure-html/unnamed-chunk-2-1.png" width="768" /></p>
<p>Út frá myndunum að ofan er hægt að draga þá ályktun að þegar lánshlutfall er hærra, þá er tólf mánaða hækkun fasteignaverðs hærri.</p>
<p>Gröf ein og sér svara því þó ekki fyllilega hver áhrif hærra lánshlutfalls er á fasteignaverðs. Til að fá betra svar sný ég mér að tölfræðilíkönum.</p>
</div>
<div id="var-og-vec-líkön" class="section level2">
<h2>VAR og VEC líkön</h2>
<p>VAR (vector autoregression) og VEC (vector error correction) eru tvö líkön sem hægt er að nota til að varpa ljósi á áhrif hærra lánshlutfalls á fasteignaverðs. Þá á ég sérstaklega við viðbragðsföll (e. impulse response function).</p>
<details>
<summary> VAR og VECM </summary>
<img src="/post/2019-10-26-líkan-af-íbúðarhúsnæði-á-höfuðborgarsvæðinu_files/figure-html/unnamed-chunk-3-1.png" width="768" />
</details>
</div>
